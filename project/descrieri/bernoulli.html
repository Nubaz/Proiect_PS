<h2><b><u>Repartiția Bernoulli</u></b></h2>

<p>Repartiția Bernoulli este un tip de repartiție discretă de probabilitate pentru variabile aleatoare discrete.</p>
<p>Ea figurează cele două rezultate posibile ale unui eveniment de tip boolean: succes și eșec, da și nu, adevărat sau fals etc.</p>
<p>Repartiția Bernoulli este un caz parametrizat al repartiției binomiale, pentru un singur experiment.</p>
<p>Media este egală cu probabilitatea p.</p>
<p>Dispersia este egală cu produsul probabilităților celor două stări ale evenimentului.</p>

<h4><b>Funcția de masă de probabilitate</b></h4>
<p>Funcția sa de masă are forma generală:</p>
<p>$$Pr(X=k)=\left\{ \begin{array}{ll} p &\mbox{, } x=1 \\ q=1-p &\mbox{, } x=0\end{array} \right.$$</p>

<h4><b>Funcția de repartiție</b></h4>
<p>Funcția sa de repartiție are forma generală:</p>
<p>$$Pr(X\le k)=\left\{ \begin{array}{ll} 0 &\mbox{, } x<0 \\ 1-p &\mbox{, } 0\le x<1 \\ 1 &\mbox{, } x\ge1\end{array} \right.$$</p>
